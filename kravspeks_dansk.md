Ragnarok og Gasolin
Ragnarok Rockmuseum skal i forbindelse med Roskilde Festival afholde en særudstilling
om det legendariske danske rockband Gasolin. Udstillingen vil give festivalgæsterne et
dybdegående indblik i bandets historie, medlemmerne og deres musikalske arv.
Målgruppe
Særudstillingen og webapplikationen er primært målrettet midaldrende mænd, der har en
nostalgisk tilknytning til Gasolin, samt unge festivaldeltagere, der ønsker at lære mere om
den danske rockhistorie gennem en interaktiv og visuel oplevelse.
Om Gasolin
Gasolin var et af Danmarks mest indflydelsesrige rockbands, dannet i 1969 af Kim Larsen,
Franz Beckerlee, Wili Jønsson og Bjørn Uglebjerg, hvor sidstnævnte senere blev erstattet af
Søren Berlev. Bandet var aktivt indtil 1978 og opnåede enorm popularitet med deres
energiske og melodiske rockmusik, som blandede elementer fra folkemusik, blues og
progressiv rock.
Særudstillingen
Særudstillingen tager udgangspunkt i en specialbygget kulisse, der genskaber Gasolins
øvelokale og danner rammen om den fysiske udstilling. Rockmuseet arbejder på at bygge
denne kulisse, som skal med på festivalen og fungere som det centrale omdrejningspunkt
for oplevelsen. Kulissen vil indeholde autentiske rekvisitter, såsom gamle forstærkere,
instrumenter og plakater fra Gasolins storhedstid. Derudover får museet skabt detaljerede
voksdukker af bandmedlemmerne for at give festivalgæsterne en så virkelighedstro
oplevelse som muligt.
For at gøre udstillingen mere interaktiv vil festivalgæsterne kunne scanne QR-koder, der er
placeret ved forskellige elementer i udstillingen. Disse QR-koder vil føre dem til specifikke
sider i webapplikationen, hvor de kan få yderligere information, læse biografier, se videoer,
høre interviews eller opleve digitale rekonstruktioner af Gasolins historie.
Udstillingen vil yderligere indeholde:
●
●
●
●
Interaktive displays med videoer, interviews og liveoptagelser.
Instrumenter og memorabilia, herunder originalt udstyr brugt af bandet.
En tidslinje, der viser bandets vigtigste begivenheder.
Fortællinger fra fans og musikere, der forklarer Gasolins betydning for dansk musik.
Opgave
Som en del af jeres arbejde skal i udvikle en hjemmeside, der præsenterer Gasolins historie
og bandmedlemmerne.
Opgaven indebærer:
●
●
●
●
Udarbejdelse af en forside med en introduktion til Gasolin.
Biografisider for de enkelte bandmedlemmer.
Et inception deck, der beskriver projektets formål og design.
Implementering af QR-kode funktionalitet, så festivalgæsterne kan scanne koder i
udstillingen og blive ført til relevante sider i webapplikationen.
I skal implementere følgende user stories (funktionelle krav):
●
●
●
●
●
●
Som festivalgæst vil jeg kunne scanne en QR-kode ved et udstillet objekt, så jeg kan
få mere information om dets historiske betydning.
Som festivalgæst vil jeg kunne se videoer og interviews på webapplikationen efter at
have scannet en QR-kode, så jeg kan få en dybere forståelse af Gasolins historie.
Som festivalgæst vil jeg kunne navigere mellem bandmedlemmernes biografier via
QR-koder, så jeg hurtigt kan finde information om de enkelte medlemmer.
Som bruger af hjemmesiden vil jeg kunne navigere mellem Gasolins historie og
bandmedlemmernes biografier, så jeg kan få en bedre forståelse af deres baggrund.
Som bruger af hjemmesiden vil jeg kunne se en tidslinje over Gasolins historie, så jeg
kan forstå deres udvikling og betydning i dansk rockmusik.
Som bruger af hjemmesiden vil jeg kunne afspille videoer og interviews om Gasolin,
så jeg kan opleve bandets historie på en mere visuel og engagerende måde.
Øvrige krav
●
●
●
Jeres løsning skal være indbydende og ramme målgruppen.
Sitet skal afspejle Ragnarok i stil og farvevalg.
Brug jeres fantasi i må gerne tænke ud af boksen. Find selv materiale, som i kan
bruges i forhold til proof of concept.
Tekniske krav til løsningen
●
●
●
●
●
I skal bruge Razor Pages, som grundlæggende teknologi
I skal implementere jeres løsning ved hjælp af HTML, CSS og C#
Der skal indgå objekter, betingelser og løkker i jeres løsning
Brug HTML5 og elementer til at afspille interviews og liveoptagelser.
Brug Bootstrap (eller Tailwind) CSS til at sikre et flot og brugervenligt design.
